Alan Becerileri
Matematik Alanı:
MAB1. Matematiksel Muhakeme 

Hareket ve Sağlık Alanı:
HSAB1. Aktif Yaşam İçin Psikomotor Beceriler

Sanat Alanı:
SNAB2. Sanat Eseri inceleme
SNAB4. Sanatsal Uygulama Yapma

Kavramsal Beceriler
KB1.Temel Beceriler
KB1.5.Bulmak
KB1.6.Seçmek

KB2.14. Yorumlama Becerisi
KB2.14.SB1. Mevcut olay/konu/durumu incelemek

Eğilimler
E.1. Benlik Eğilimleri
E1.1. Merak

E.3. Entelektüel Eğilimler
E3.1. Odaklanma

 Programlar Arası Bileşenler
Sosyal-Duygusal Öğrenme Becerileri
Sosyal Duygusal Öğrenme Becerileri:

SDB2.1. İletişim Becerisi
SDB2.1.SB1. Başkalarını etkin şekilde dinlemek
SDB2.1.SB2. Duygu, düşünceleri ifade etmek

Değerler
D18. Temizlik

D18.2.Yaşadığı ortamın temizliğine dikkat etmek
D18.2.3. Ev, sınıf, okul bahçesi gibi ortak alanların temizliğinde görev alır.

 

Okuryazarlık Becerileri
OB4. Görsel Okuryazarlık Becerileri
OB4.1. Görseli Anlama
OB4.1. SB1. Görseli algılamak
OB4.2. Görseli Yorumlama
OB4.2. SB1. Görseli incelemek

Öğrenme Çıktıları ve Süreç Bileşenleri
Matematik Alanı:

MAB.2. Matematiksel olgu, olay ve nesnelerin özelliklerini çözümleyebilme
MAB.2.a. Bir bütünü oluşturan parçaları gösterir.
MAB.2.b. Bir bütünü gösteren parçalar arasındaki ilişkili/ilişkisizlik durumlarını açıklar.

Hareket ve Sağlık Alanı:

HSAB.1 Farklı çevre ve fiziksel etkinliklerde büyük kas becerilerini etkin bir şekilde uygulayabilme
HSAB.1.a. Farklı ortam ve koşullarda yer değiştirme hareketleri yapar. 
HSAB.1.b. Etkinliğin durumuna uygun denge hareketleri yapar.

Sanat Alanı:

SNAB2. Sanat Eseri İnceleme
SNAB2.a. Sanat eserine odaklanır.
SNAB2.c. Sanat eserine ilişkin sorular sorar.

SNAB4. Sanatsal Uygulama Yapma
SNAB4.a. Yapmak istediği sanat etkinliğinin türüne karar verir.

İçerik Çerçevesi
Kavramlar: İlişkili-İlişkisiz, Parça-Bütün

Sözcükler: Ressam, atölye

Materyaller: Elektrik bandı, çemberler, masalar, ressamların fotoğrafları, ressamların eserleri, şövale, palet, fırça, tuval gibi ressamların çalışmalarını yaptığı materyaller, farklı boya malzemeleri, büyük bir kâğıt

Eğitim/Öğrenme Ortamları: Sınıf

 Öğrenme-Öğretme Yaşantıları
Öğrenme-Öğretme Uygulamaları
GÜNE BAŞLAMA ZAMANI

Çocuklar çember oluştururlar. Güne başlama sürecinin rutinleri (hangi gün, ay, mevsimde olunduğu konuşulur; gelmeyen çocuklar belirlenir vs.) tamamlandıktan sonra çocuklara sınıfta bir farklılık  olup olmadığı sorulur. Çocuklar gelmeden önce sanat merkezine resim ile ilgili materyaller eklenmiş olup bu materyalleri fark etmeleri beklenir. Çocuklar bunu fark etmezlerse yönlendirmeler  yapılabilir (E1.1.). Ardından materyaller çembere getirilir ve bu materyallerin ne işe yaradığı, kimlerin bu materyalleri kullandığı gibi sorular sorularak çocukların fikirleri dinlenir. Daha önce bu  materyalleri görüp görmedikleri, kullanıp kullanmadıkları ile ilgili sohbet edilir. Materyaller isimleri ile tanıtılır ve bilinmeyen materyallerin nasıl kullanıldığından bahsedilir. Bu materyalleri kimlerin  kullandığı sorulur. “Ressam” cevabını vermeleri beklenir. Verilmezse yönlendirilerek bu cevap alınmaya çalışılır. Eğer bu kelimeyi bilmiyorlarsa kelime tanıtılır. “Ressam, işi resim yapmak olan sanatçıdır.”  Ardından ressamların neler yaptığı hakkında sohbet edilir (SDB2.1.SB1. , SDB2.1.SB2.).

ÖĞRENME MERKEZLERİNDE OYUN

Güne başlama zamanında üzerine konuşulan materyaller sanat merkezine yerleştirilir. Sanat merkezinin girişine sınıftaki çocuk sayısına göre 3 ya da 4 adet mandal takılır. Merkeze mandal sayısı kadar  mutfak saati gibi zamanı kontrol edebilmelerini sağlayacak bir materyal konulur. Giren çocuk kendi zamanını başlatacak ve zamanı dolunca merkezden ayrılacaktır. Çocuklardan bu merkeze girerken  bu mandallardan birini kendi kıyafetleri üzerine takmaları istenir. Eğer girişte mandal yoksa merkezin dolu olduğu anlaşılacak olup içeriden birileri çıkana kadar kimsenin giremeyeceği anlaşılacaktır.  Tüm çocukların sanat merkezinde zaman geçirmeleri yönünde destek olunur (E1.1.). Bu süreçte merkezde boyaların dökülmesi ya da merkezin kirlenmesi gibi durumlarda alanın bu şekilde  bırakılmaması gerektiği hatırlatılarak süre sonunda çocukların merkezi temizleyerek buradan ayrılmasına rehberlik edilir.

BESLENME, TOPLANMA, TEMİZLİK

Sınıf rutini ile birlikte sınıf toplanır ve beslenmeye geçilir. Sınıf toplandıktan sonra sınıfın temiz olup olmadığına dikkat çekilerek sınıfı temiz bırakmamız gerektiği vurgulanır. Temiz olmayan yerlerin  temizlenmesine rehberlik edilir. Beslenme sonrasında da bu temizliğe dikkat edilmesi istenir ve beslenme bittikten sonra da hatırlatılarak kontrol edilmesi sağlanır (D18.2.3.).

ETKİNLİKLER

Çocuklara sanat merkezinde bulunan materyaller hatırlatılır. Bu malzemeleri kimlerin kullandığını hatırlayıp hatırlamadıkları sorulur. Çocuklar dinlenir. Ardından çocuklara bazı ressamların bize ihtiyacı  olduğu söylenir ve daha önceden hazırlanmış olan resimler çocuklara dağıtılır. Bu resimler çocuk sayısı kadardır ve her çocuğa bir resim düşecek şekilde dağıtılacaktır. Her resimden rastgele olacak  şekilde 1 parça kesilmiş ve kalan kısmı bir mukavva kartona yapıştırılmıştır. Mukavvanın üst kısmına ise resmin orijinal hali yapıştırılmıştır. Kesilen parçalar ise sınıf içine dağınık bir şekilde saklanmıştır.  Çocuklar resimlerini alınca yapacakları anlatılır. “Her birinizin elinde bir resim var ancak bu resimlerin bazı yerlerinde eksikler var. Bu eksik parçalar sınıfımızda bir yerlere dağılmış. Bu resimleri yapan  ressamlar bu parçaları bulup yerlerine yerleştirmenizi istiyor. Hepinizin elinde üst tarafta resmin normal hali bulunuyor. Buradan kontrol edebilirsiniz.” Açıklama yapıldıktan sonra müzik açılır ve  çocuklardan eksikleri bulmaları istenir (MAB.2.a.,MAB.2.b.,KB1.,OB4.1.SB1. ,E3.1.). Yardıma ihtiyacı olan çocuklara destek olunur. Tüm çocuklar resimlerinitamamladıktan sonra çocuklardan en  yakınındaki arkadaşı ile eş olması istenir. Bu sırada çocuklara rehberlik yapılır. Eşleşmeden sonra çocuklara kendi resimlerini dikkatle incelemeleri söylenir. İnceledikten sonra arkadaşlarına sorular  sorarak karşı taraftaki resmi anlatması istenir (SNAB2.a., SNAB2.c.,KB2.14.SB1.,OB4.1. SB1. OB4.2., SB1., E3.1.). Bu sırada çocuklara yine rehberlik edilir. Örnek olarak “Senin resminde ne var?”,  “Çiçek hangi renk?”, “Resimdeki adam gülüyor mu?”, “Sence ressam bunu mutlu bir zamanında mı yaptı yoksa üzgün müydü?” gibi sorular sorabilecekleri söylenir (SDB2.1.SB1.).Bir süre konuşmaları  için fırsat tanınır. Çocukların ilgileri doğrultusunda anlatmalarına izin verilir. İkili konuşmalar bittikten sonra çocuklardan kendi resimleri ve bu resimleri yapan ressamlarla ilgili yaptıkları çıkarımları  sınıfa anlatmaları istenir. Gönüllü olan çocuklara gerektiğinde destek verilir. Ardından ressamların yardımcı oldukları için çocuklara teşekkür ettikleri ve teşekkür olarak da çocukları atölyelerine davet  ettikleri söylenir. Bu sırada çocuklara “atölye” kelimesini bilip bilmedikleri sorulur ve çocukların cevapları dinlenir. Eğer doğru cevap gelmezse tanım yapılır: “Sanatçıların sanatlarıyla uğraştıkları,  çalıştıkları yere atölye denir.” Atölyeye giden yolda dikkat edilmesi gereken yerler olduğu söylenir ve ileriye kurulmuş olan parkura dikkat çekilir. Çocuklara yol anlatılır. Zig zag şeklinde yapıştırılmış  olan elektrik bandının üzerinde dikkatli bir şekilde yürümeleri istenir (HSAB.1.b.). Ardından masaların altından emekleyerek geçmeleri ve yere konulmuş olan çemberlerin içine çift ayak sıçrayacakları ve böylece atölyeye ulaşılacağı söylenir (HSAB.1.a.). Tüm çocukların tek tek yapmasına özen gösterilir. Tüm çocuklar geldiğinde çocuklara ressamların bizim resmimizi merak ettikleri ve atölyelerini  bizim çalışmamız için bize bıraktıkları söylenir. Yere büyükçe bir kağıt yerleştirilir. Tüm çocuklardan istedikleri resim malzemelerini almaları ve bu kâğıdın çevresine oturmaları istenir (SNAB4.a., KB1.).  Çocuklara istedikleri şekilde resim yapabilecekleri söylenir. Bu süreçte hep beraber çalışılacağı için birbirlerinin resimlerine dikkat etmeleri gerektiği vurgulanır (SDB2.2.SB1., SDB2.2.SB4., E3.1.). Her  çocuğun görebileceği yerlere daha önce gösterilmiş olan ressamların resimleri konularak bunlardan ilham alabilecekleri söylenir. Arka plana bir müzik açılır ve çocuklarla birlikte resim yapılır. Bu  süreçte çocuklara model olunur. Resim tamamlandıktan sonra çocuklara teşekkür edilir. Sınıfta yerlere dökülen boyalar varsa dikkat çekilerek buraların temizlenmesine destek olunur (D18.2.3.).Resim  tüm çocukların görebileceği bir yere asılarak sergilenir.

DEĞERLENDİRME

• Resimlerinizin parçalarını ararken nelere dikkat ettiniz? Bulduğunuz parçanın sizin resminize ait olduğunu nereden anladınız?
• Arkadaşlarınızla birlikte çalışmak kolay mıydı? Zorlandığınız yerler oldu mu? Nelerde zorlandınız?
• Grup halinde konuşurken nelere dikkat etmek gerekir? Konuşmaların birbirine karışmaması için nelere dikkat etmemiz gerekir?
• Çalışmalarımızdan sonra çalışma alanımızı nasıl bırakmalıyız? Neden?

 Farklılaştırma
Zenginleştirme
Web2 araçları kullanılarak Osman Hamdi Bey’in ‘Kaplumbağa Terbiyecisi’, Van Gogh’un ‘Ayçiçekleri gibi tablo görselleri yapboz haline getirilerek çocukların yapbozları tamamlamaları sağlanabilir. Yapboz parça sayıları çocukların seviyesine göre artırılabilir. Modern sanat çeşitleri çocuklara tanıtılabilir. Dijital sanat kavramını keşfetmek üzere dijital sanat görselleri ile slayt oluşturularak dijital sanat eserleri incelenebilir. Dijital sanat örnekleri parçalı çıktıları alınarak eksik bölümlerin çocuklar tarafından farklı tekniklerle özgün şekilde tamamlamaları sağlanabilir. Oluşturulan eserler Web2 araçları ile e-sergi olarak hazırlanıp okulun web sitesine yüklenebilir. 

Destekleme
Çember zamanı öncesinde çocukların oturma düzeni hazırlanarak her çocuğun oturacağı yere fotoğrafı ya da onu ifade eden seçtiği bir sembolü konulabilir. Hazırlanan ressam resimleri dokunsal özellikler eklenerek veya zıt renkli zemine yapıştırılarak görme bakımında işlevsel hale getirilebilir. Etkinliğin hangi aşamalarında neler yapılacağı çocuklara görselleri üzerinden anlatılabilir. Gerekiyorsa süreçte çocuklara farklı türlerde ipuçları ve yardım sunularak destek olunabilir. Etkinliğe katılmaya teşvik etmeye yönelik çocuklar için etkinliğin farklı aşamalarında yardımcı olabilecekleri alternatif görevler belirlenebilir. Sorular basitleştirilerek ve yanıtlar için ipuçları sunularak çocukların katılımları desteklenebilir.

Aile/Toplum Katılımı
Aile Katılımı: Ailelere etkinlikte yer alan ressamlar ve eserleri ile ilgili bir bilgilendirme broşürü gönderilir. Her çocuğun kendi seçtiği bir adet ressamın adı velilere bildirilerek çocukları ile birlikte bu ressamı ve eserlerini araştırmaları ve buldukları bilgileri, resimleri bir afiş haline getirerek okula göndermeleri istenir. 

Toplum Katılımı: Çocuğun bir parkta çevreyi inceleyip parktaki olumsuz durumları, temiz olup olmamasını fark etmesi sağlanır. Gerekli temizlik önlemleri alındıktan sonra (çöp poşeti, eldiven gibi)  birlikte çöpler toplanır. Ayrıca parka gelen insanlar açısından da farkındalık sağlanabilmesi amacıyla çöplerin çöpe atılması ve etrafın temiz tutulması ile ilgili bir afiş hazırlanıp parkta uygun yerlere  asılabilir.